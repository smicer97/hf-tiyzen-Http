# Alkalmazásfejlesztés (VIAUMA09) házi feladat

Alapadatok:
- A csapat neve: Tiyzen
- Csapattagok (név, neptun kód): 
- Leadáshoz videó URL:

A videó késõbbi evfolyamok számára bemutatható/felhasználható videó vágásra?
- [ ] Igen, névtelenül
- [ ] Igen, szerzõket megnevezve
- [ ] Nem

Leadáshoz checklist:
- 24 órával a személyes (vagy online) leadási idõpont elõtt 24 órával
  - Fentebb meg van adva a csapattagok neve és Neptun-kódja.
  - Videó elkészítve, benne explicit kitérve minden pontozási szempontra (lásd pontozási szempontok videó elvárásai).
  - A pontozási listában be-X-elve minden pontozási szempont, amivel foglalkoztatok.
  - Github pull request létrehozva, elõadó hozzárendelve reviewerként.
  - Amennyiben online idõpont foglalásos bemutatás van, az idõpontot le van foglalva a csapat számára.

# A házi feladat kiírása

A házi feladat célja egy diagnosztikai kliens program elkészítése egy szimulált vagy valós robothoz vagy más beágyazott rendszerhez. A kliens program grafikus felhasználói felület segítségével lehetõvé teszi a robot vezérlését, valamint a tõle érkezõ adatok áttekinthetõ, hibakeresésre tényleg alkalmas megjelenítését. Szimulált robot esetén a bemutathatóság érdekében a szimulátor biztosítása (megírása, beszerzése) is a feladat része, melyre az elõadáson fogunk látni példát.

## Jelentkezés módja

- A házi feladat elkészítése 3 fõs csapatokban történik. Jelentkezni a 3. oktatási hét végéig kell az alábbi módon:
  - Moodle alatt az erre vonatkozó kérdõíven mindenkinek meg kell adni, hogy melyik csapatban van (mi a csapatneve).
  - A classroom.github.com rendszerben létre kell hozni a csapatot és a tagoknak be kell lépnie. Így mindenki megkapja a házi feladat elkészítésére szánt (private) repositoryt. Ehhez a meghívó URL a Moodle alatt érhetõ majd el.

- A 2 fõs csapat is elfogadható, de a feladat mennyisége miatt 3 fõ az ideális. A csapaton belüli esetleges súrlódások kezelése a csapat feladata, csak úgy, mint egy éles projektben. Az aláírás feltétele a csapatmunkában való aktív részvétel.
- Nem RobonAUT-hoz kapcsolódó házi feladatok esetében erõsen javasolt, hogy beszéljetek az elõadóval, nehogy véletlenül olyan megoldásba kezdjetek, amivel a szükséges pontokat nem tudjátok megszerezni.

(Sajnos élõ példa miatt ha valaki a github classroomban olyan, nem szalonképes vagy offenzív csapatnevet választ, ami miatt például a github automatikusan blokkolja a tárgy organizationjét és így az összes repositoryját, az fegyelmi eljárást von maga után. De amúgy se igen akarjátok, hogy késõbb a Google a nevetekre keresve ilyen csapatnév mellett mutasson titeket… pl. egy leendõ munkáltatónak.)

## A leadás módja

A házi feladatot leadni a 14. oktatási héten kell, 2 lépésben.
- A személyes (vagy online) leadási idõpont elõtt 24 órával le kell adni
  - Egy max. 5 perces screen capture (vagy más módon elkészített) videót a megoldásról. (Ennek célja, hogy a leadáskor ne kelljen minden funkciót végignézni, hanem koncentrálhassunk az érdekesekre. Ezen kívül hogy ne kelljen azon aggódni, hogy például a robot éppen menni fog-e, ne kelljen hozzá feltétlenül speciális tesztpálya.) A pontozási szempontok mindegyikének explicit szerepelnie kell a videóban, a pontozási szempontnál megadott formában. A videó URL-jét ennek a fájlnak az elején kell megadni és egy böngészõben további telepítések nélkül lejátszhatónak kell lennie (pl. youtube vagy google drive megosztás).
  - Be kell adni egy github.com pull requestet, benne reviewerként megjelölve a tárgyfelelõst.
  - A megoldásnak a repository master ágán kell lennie.
  - A leadott verzióban ebben a README.md fájlban minden olyan pontozási szempontot be kell X-elni, amire szeretnétek pontot kapni.
- A leadási idõpontban személyes vagy online leadást fogunk szervezni (járványügyi szempontok függvényében), amikor megnézzük a megoldás érdekesebb részleteit és egyeztetjük a kapott pontszámot. A RobonAUT robothoz kapcsolódó megoldások kedvéért ezen az alkalmon rendelkezésre áll majd egy tesztpálya, melyen egyúttal a robotokat is lehet tesztelni, miközben megnézzük a kliens programok mûködését. (A leadáshoz egy saját notebookot kell hozni. Ha ez akadályba ütközik, elõre jelezzétek és megoldjuk egy gépteremben.)

Azoknak a csapatoknak, melyeknek a fenti leadásokat nem sikerül határidõre teljesíteni, a pótlási héten lesz lehetõség pótleadásra, ugyanígy 2 lépésben. (A fenti 1. lépés késedelmes teljesítése esetén már csak a pótleadáson lehet leadni a házi feladatot, mivel a találkozó elõtt át kell tudunk nézni az elõre leadott anyagokat.)

A konkrét 14. és pótlási heti idõpontokat novemberben hirdetjük ki.
A félév vége és a RobonAUT verseny után (bõven hagyva idõt) a kiadott repositorykat törölni fogjuk, így a verseny után érdemes egy véglegesebb repositoryt létrehozni és oda is pusholni.

## Köztes code reviewk

A félév során lesz két határidõ, amikor az addig elkészült részekre lehet code reviewt kérni. Ehhez github alatt pull requestet kell készíteni és reviewernek meg kell adni a tárgyfelelõst (usernév: csorbakristof).

A code review célja a minél hasznosabb, személyes visszajelzés a csapatok számára, a saját megoldásukkal kapcsolatban. Nem kötelezõ, de pontozási szempont ez is.

Annak érdekében, hogy az adható visszajelzés minél hasznosabb legyen, javasoljuk, hogy a megoldásról ilyenkor is készítsetek egy rövid videót (benne a mûködésrõl, a forráskód felépítésérõl, esetleges kérdéseitekrõl), hogy minél jobban átlássuk a megoldásotok mûködését. A videóra az URL-t a pull request szövegébe érdemes beleírni, mint ahogy oda való minden megjegyzés és esetleges kérdések is.

(Érdemes megemlíteni, hogy minden pull request két git branch különbségét tartalmazza. A legegyszerûbb, ha létrehoztok egy branchet a félév eleji állapotra és ehhez hasonlítjátok a beadandó állapotot.)

## Minimális követelmények (aláírás feltétele)

- Minden csapattag aktív részvétele a munkában, ami a git commit historyban is látszik (kivéve, ha páros programoztok és ezért a közös commitok egyikõtök nevében készülnek).
- A forráskód legyen áttekinthetõ, olvasható, esztétikus. (pl. ne legyen benne hatalmas, kikommentezett forráskód blokk, csomó üres sor egymás után, “teve” és “maci” (vagy szalonképtelen) nevû változó, ne egy óriás cpp fájlban legyen megírva az egész stb.)
- A kliens programnak C# nyelven, .NET Core alatt kell készülnie, UWP felhasználói felülettel. (A tárgy keretében UWP-vel foglalkozunk, de válaszható WPF is.)
- A házi feladathoz GIT verziókövetést kell használni a tárgy keretében létrehozott classroom.github.com-os repositoryban.
- A kliens programnak grafikus felülettel kell rendelkeznie, ami parancsokat tud küldeni és állapotot tud fogadni.
- A bemutatáskor a felhasználói felületen látszania kell, hogy a beágyazott rendszer reagál a küldött parancsokra.
- A leadáskor a master branchen lévõ (végleges) verzió forduljon és fusson egy Windows 10 alapú gépen, Visual Studio 2019 alatt. Természetesen ha egy igazi robot jelenléte kell neki, akkor nem gond, ha nem mûködik minden funkció, de induljon el és ezt a tényt esztétikus formában jelezze. A helyes mûködés pedig a demó videón úgyis látszani fog.

## Pontot érõ dolgok

Minden szempontnál a megadott pont a maximális adható pont, részleges megoldás kevesebb pontot is érhet. A pótleadáson maximum 50 pont szerezhetõ.

Architektúra, magas szintû koncepciók
- [ ] 10p: MVVM architektúra (legalább 3 modell és 3 view model osztállyal) (Videóban: solution explorerben megmutatva a modell és view model osztályokat)
- Többszálúság
  - [ ] 8p: Task és async-await használatával. (Videóban: forráskódban kiemelve)
  - [ ] 3p: BackgroundWorker használatával progress reporttal.
- [ ] 10p: Entity Framework használata
- [ ] 5p: Hálózati kommunikáció HTTP felett
  - [ ] +5p: HTTP feletti kommunikációban legalább 3 HTTP ige (get, put, delete, post stb.) használata, REST API kialakítása

Technológiák
- [ ] 5p: Canvas és Shape használata (Videóban: UI-on megmutatva)
- [ ] 5p: Adatkötés használata (Videóban: xaml kód)
- [ ] 10p: Heterogén listához adatkötés (DataTemplateSelector) (Videóban: xaml kód)
- [ ] 5p: Regex használat nem triviális feladatra (pl. nem Substring helyett) (Videóban: forráskód részlet)
- [ ] 5p: IValueConverter használata (Videóban: xaml kód)
- [ ] 5p: ICommand (Videóban: forráskódban az ICommandot implementáló osztály)
- [ ] 5p: StaticResource használata (Videóban: xaml kód)
- [ ] 5p: Fájlba mentés és onnan betöltés (az UWP hozzáférési korlátozásokat figyelembe véve) (Videóban: használat közben a UI vagy forráskód részlet)
- [ ] 5p: Linq használata nem triviális feladatra (query vagy method syntax is lehet) (Videóban: forráskódban kiemelve)
- [ ] 5p: Sorosítás JSON vagy XML formátumba (Videóban: generált XML/JSON felvillantása)
- [ ] 5p: Alapos öntesztelõ funkció a robot számára. A tesztet futtathatja a kliens program is, de a robot firmwareje is. A lényeg, hogy van öntesztelési funkció. (Videóban: futás közben bemutatva)
- [ ] 10p: grafikon megjelenítõ package (pl. oxyplot) használata nem csak alapbeállításokkal (Videóban: UI-on megmutatva)

Módszertani szempontok
- [ ] mintánként 5p: A tárgy keretében szereplõ tervezési minta használata saját megvalósításban (videóban: forráskódban megmutatva). (Observer csak akkor, ha az esemény kiváltása is saját kód, pl. egy nyomógomb Click eseménykezelõjének megírása még nem elég ehhez.)
- [ ] 10p: Legalább 20% unit teszt lefedettség (Videóban: unit tesztek lefutnak és zöldek, coverage report 20% feletti számot mutat). Ha kisebb a lefedettség, arányosan kevesebb pontot ér. (UWP alkalmazásra macerás tesztet írni, a tesztelendõ osztályokat egy .NET Standard 2.0 projektbe hozzátok létre és azt tudjátok hivatkozni xUnit Test projektbõl, ha a teszt projekt .NET Core 2.0-át céloz meg.)
- [ ] 10p: DocFX segítségével, XML kommentárokkal generált dokumentáció legalább 3 áttekintõ UML diagrammal. A dokumentáció fejlesztõi dokumentáció. Olyan mértékben kell, hogy tartalmazza a rendszer mûködését, hogy abból kiderüljön, hogy egy adott funkció hogy mûködik és hol található a forráskódban. A repository értelemszerûen tartalmazza a dokumentáció minden forrását is. A DocFX által generált HTML dokumentáció ZIP-elve a github.com release funkciójával letölthetõ formában kell, hogy elérhetõ legyen a leadási pull request létrehozásakor. https://github.com/blog/1547-release-your-software 
- [ ] 3p: Határidõre leadott pull request az 1. code reviewra, szignifikáns mennyiségû fejlesztéssel.
- [ ] 2p: Határidõre leadott pull request a 2. code reviewra, szignifikáns mennyiségû fejlesztéssel.

További lehetõségek, amik nem részei a tananyagnak, de pontot érnek:
- [ ] 8p: Behaviour használata (nem része a tananyagnak) (Videóban: xaml kód)
- [ ] 8p: Animációk használata (nem része a tananyagnak) (Videóban: UI használat közben vagy xaml kód)
- [ ] 5p: Style használata (nem része a tananyagnak) (Videóban: xaml kód) Az 5 pont saját definiált stílusra vonatkozik, ami legalább 2 propertyt beállít. Elõre gyártott stílus használata 1p.
- [ ] 5p: OpenCvSharp használata (Videóban: UI használat közben vagy forráskód részlet)
- [ ] 3p: Statikus kódelemzõ használata a fejlesztés során (Videóban: az elemzõ visszajelzéseinek felvillantása)
- [ ] 8p: Dependency Injection keretrendszer használata

Ha nincs ötleted, hogy egy szempontot hogyan lehetne a feladatodba integrálni, tedd fel a kérdést a Teams nyilvános csatornájában és beszéljünk róla!

A felsoroltakon kívüli egyéb technológiák használatáért is lehet pontokat kapni, de hogy az új pontszerzési lehetõségrõl mindenki idõben értesüljön, ezeket legkésõbb az 5. oktatási hétig a tantárgy Teams csoportjában (publikus csatornán) kell kérni az elõadótól. (Ennek fõleg az a célja, hogy ha valamire nem gondoltam, hogy használni fogjátok, de igen és sok munka, akkor járjon érte plusz pont is.)

## Mínusz pontok

Van pár alapelvárás, ami pontot nem ér, de ha valaki nem tartja be, az ütközik a tantárgy munkafolyamataival és ezért mínusz pontot ér. Kérünk mindenkit, hogy figyeljen a formai kérésekre is és ezekre a retorziókra ne legyen szükség... sajnos ezt korábbi számos rossz tapasztalat miatt kellett bevezetni.

- Videó hossza több, mint 5 perc.
- Generált fájlok (fordítási eredmények, exe, generált dokumentáció) a git repositoryban
- A beadott verzió nem a master ágon van.
- Ronda forráskód: forráskódban kikommetezett kódrészletek, TODO kommentárok, szalonképtelen változónevek, több üres sor egymás után.

## 50-nél több pont, jegymegajánlás

A házi feladat 50 pontot ér, de a normál házi feladat leadási idõpontban ennél több pont is gyûjthetõ a pontozási szempontok alapján, ami ugyanúgy hozzáadódik a féléves pontszámhoz. (A pótleadáson max. 50 pont szerezhetõ).  Amennyiben egy csapat eléri a 70 pontot, a házi feladatra megajánlott 5-ös adható.

Néhány minta demó videó (az érintett csapatok beleegyezésével), bár ezeknél még Qt/C++ volt a platform:
https://drive.google.com/drive/folders/0B4jF_XaQKmkuUm9XRWVRRGRxNjg?usp=sharing
https://www.youtube.com/watch?v=DFJsDSGP1IQ&ab_channel=GyulaSzab%C3%B3

